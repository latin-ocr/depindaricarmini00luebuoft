AGADEMIAE GEORGIAE AUGUSTAE
PRO RECTOR
&a

CUM SENATU.

³*

   

Quod dixi in indice scholarum aestivarum a. MDCCCLIX etiamnunc in Pin-
dari carminibus locos haud paucos inveniri, ubi viri docti propter verborum
corruptelas aut structurae difficultatem de poetae sententia ambigerent, hac
scribendi occasione ita utar, ut exemplo illustrem et doceam exstare in eo
poeta versus, quorum vim. licet lectio⁷ verborum significatio, structura
grammatica difficultatibus nullis premantur, interpretes tamen aut omnino
non aut ex parte tantum assecuti sint. Quibus locis Isthm. l, 10 adnume-
randum esse, de quo in Philol. T. XVIII, p. 436 egi, verbo monuisse suffi-
ciat: pluribus de carminis Isthmii secundi prooemio disseram. Ibi priscos
poetas legimus, simulac pueros in aetatis flore constitutos ut materiem car-
minis suavissimam nacti essent, illico carmina melliflua iaculatos:

οἳ μὲν πάλαι, ὦ Θρασύβουλε, φῶτες, οἳ χρυσαμπύκων

ἐς δίφρον Μοισᾶν ἔβαινον κλυτᾷ φόρμιγγι συναντόμενοι,

ῥίμφα παιδείους ἐτόξευον μελιγάρυας ὕμνους,

ὅστις ἐών καλὸς εἶχεν ’Λφροδίτας

εὐθρόνου μνάστειραν ἁδίσταν ὀπώραν,
Iam vero veteres interpretes cum de omnibus poetis haec dici non posse
facile perspicerent, identidem quaesiverunt quodnam poesis genus, quinam
poetae Pindari animo cum haec scriberet obversati sint: legimus em'm in
scholiis ad vs. 1: ταῦτα δὲ τείνει καὶ εἷς τοὺς περὶ Ἀλκαῖον καὶ Ἴβυκον καὶ
Ἀνακρέοντα καὶ εἴτινες [adde ἄλλοι] τῶν πρὸ αὐτοῦ δοκοῦσι περὶ τοὶ παιδικὰ
ἤσχολῆσθαιε quae ne contemnas neve aliunde nisi e doctis veterum Alexandri-
norum commentariis traducta esse tibi persuadeas, vetant opinor quae scholl.
ad Aristoph. Thesmoph. 168 habent: Ἴβυκος ὁ Ῥηγῖνος καὶ Ἀνακρέων ὁ α’πὸ
Τέω καὶ Ἀλκαῖος ὁ Λέσβιος μέλη ἔγραψαν πρὸς λύραν. Quibus adiici poterit
Stesichorus ab Athen. XIII, p. 601 Α inter poesis amatoriae auctores rela-
tus: καὶ Στησίχορος δ’ ου’ μετρίοις ἐρωτικὰς γενόμενος συνέστησε καὶ τοῦτον
τὸν τρόπον τῶν ᾀσμάτων, α’ δὴ καὶ τὸ παλαιόν ἐκαλεῖτο mandata καὶ παιδικά,
ubi παιδεῒα ex Heckeri emendatione [v. Philolog. T. V, p. 505] pro corrupta
editionum lectione παιδιά exhibui: etiam cantilenas populares addendas cen-
seo, quarum argumentis qui fines antiquo tempore constituti fuerint quam-
quam nos vix possumus coniectura augurari, in nostra tamen causa eas
propter praeclaram illam Chalcidensium cantiunculam testes adhibere licet,
quam Plutarch. Amat. 0. 17 servavit, in ordinem Bergkius redegit Poet.Lyr.
Gr. p. 1036, n. 32:

l*

„-.—.„-'

